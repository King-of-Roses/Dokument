**Välkommen till Invicta SMP!**

**Vad är ip:n?**

`spela.invicta-mc.se`

**Vad är Invicta?**

Invicta är en minecraft-server som styrs av en förening. Föreningen har stadgar (regler) som bestämmer hur föreningen styrs. Att servern styrs av en förening innebär en mer demokratisk server då ingen enskild person kan ta stora beslut. De som styr föreningen sitter i något som kallas för “Styrelse”, de tar besluten för servern. De träffas ungefär en gång i veckan i något som kallas styrelsemöte, där har bara ledamöterna (de som är med i styrelsen) rösträtt. Styrelsen väljs av alla medlemmar på ett möte som kallas årsmöte, ett möte som sker en gång per år där viktiga beslut tas och där alla som är medlemmar får vara med och rösta. Föreningen är ansluten till förbundet “Sverok” vilket gör att vi får ekonomiskt bidrag för att bedriva ungdomsverksamhet. Vi har som mål att vara en minecraft-server där alla känner sig välkomna!

**Hur ansöker jag till servern?**

Inne på discord-servern klickar du i bocken i ansökningskanalen. Du får då ett meddelande från en bot som ber dig svara på lite frågor. När du skickat in svaren är det bara att vänta på att någon av våra moderatorer ska läsa din ansökan. Det sker inom 24 timmar, men oftast mycket tidigare. Välkommen!

**Vad innebär det att vara medlem och hur blir jag det?**

Du behöver inte vara medlem i föreningen för att spela på servern, men att vara medlem i föreningen innebär delvis att du får vara med och rösta på möten om saker som sker på servern. Föreningen får också extra bidrag ju fler medlemmar vi har. För att bli medlem är det bara att gå in på https://ebas.sverok.se/blimedlem/22607.

**Jag har inte fått “medlemsrollen” på discord även fast jag är medlem!**

Skriv till någon i styrelsen så fixar de!

**Vad skiljer sig från vanilla?**

De största skillnaderna är sådant som en vanlig spelare inte ser: Anti-xray, anti-korruption
(ingen tp-taxi här inte) samt lite andra verktyg för att se till så att spelare inte fuskar.
De stora sakerna som påverkar vanliga spelare är följande:

- Creeperexplosioner förstör inte block (dock gör de fortfarande skada).

- Endermen tar inte upp block.

- Tror du att någon har tagit någonting ur din kista? Med kommandot “/co i” kan du se vem som tagit saker ur kistor och andra behållare.

- På hemsidan finns en länk till en karta över världen, så du kan se alla häftiga saker som byggs! Använd “/dynmap hide” och “/dynmap show” för att visa eller gömma dig på kartan.

- Istället för att alla spelare måste sova så behöver bara en fjärdedel sova för att det ska bli dag.

- Phantoms är avstängda.

- Saker tar längre tid att despawna.

**Vad gör jag om någon bryter mot reglerna?**

Ta bilder och skicka till någon i styrelsen eller en moderator så löser vi det!
